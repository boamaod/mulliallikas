---
layout: post
title: "Tervist, Internet!"
date: 2012-06-23 16:47
comments: true
categories: [proov]
---
Inimesed mõtlevad erinevalt. Isegi samu seisukohti pooldavad inimesed on sageli oma seisukohtadeni jõudnud eri teid pidi. Sestap pole võimalik anda ühest retsepti, mis paneks inimese isikupärase mõtlemise kirjaliku esituse ehk Sinu essee niimoodi särama, et see sära kõigile paista oleks. Siiski võib ütelda, et hea essee tunnuseks on arutluse käigu ja selle esituse selgus, jälgitavus. 

<!-- more -->

Essee kirjalik kuju on õieti ainult jäämäe veepealne osa. Essee koostamise protsessi vältimatuteks osadeks on (1) asjakohase materjali lugemine, selle üle järele mõtlemine, arutlemine ja analüüs, (2) mõtete skematiseerimine-varieerimine, kirjatöö kava või liigenduse koostamine ja tekstile esialgse kuju andmine, (3) selle pikemaks ajaks settima jätmine või unustamine, (4) teksti uue pilguga üle lugemine, seejärel vajadusel otsast alustamine ja eelnevate sammude uuesti läbi tegemine, paremal juhul aga (5) paranduste tegemine ja mõteldule lõpliku kuju andmine – ja alles sellega saab essee valmis.

Alati pole kõigeks selleks aega, näiteks siis, kui essee tuleb kirjutada piiratud abivahenditega piiratud aja jooksul. Ent kui teemadering on ligikaudu ette teada, siis saab vajalike teemadega juba enne kirjutamisele minemist ülal kokku võetud eeltöö läbi teha. Järgnevalt mõned näpunäited essee tootmise protsessi kohta... 
